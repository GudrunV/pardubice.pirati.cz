---
layout: post
category: CLANKY
title: Pirátce Lence Španihelové zaniká mandát zastupitelky. Místo ní nastupuje absolvent pardubické konzervatoře Jan Hrubeš
date: 2020-06-02T09:00:00+01:00
tags: tiskove-zpravy Pardubice zastupitelstvo
author: Martin Saifrt
image: articles/2020/hrubes.jpg
---

**Pardubice, 2. června 2020 -  Lence Španihelové zaniká zastupitelský mandát na magistrátu města kvůli stěhování mimo Pardubice. Mandát tak přejde na Jana Hrubeše, který je absolventem pardubické konzervatoře, studuje doktorát na Katedře učitelství a didaktiky chemie Univerzity Karlovy v Praze a dirigování na Konzervatoři Jaroslava Ježka. V zastupitelstvu se chce věnovat především kultuře, kterou vystudoval, a školství.**

  
Pirátka **Lenka Španihelová** se vzdala mandátu kvůli stěhování mimo Pardubice. I když by si svou zastupitelskou funkci mohla nechat a mít i nadále trvalé bydliště v Pardubicích, rozhodla se, že takto neučiní a mandát ukončí. **Lenka Španihelová** se na magistrátu věnovala sociální politice města a připomínkovala plánovanou stavbu domova pro seniory. Jejím největším přínosem bylo připomínkování přístupu města k zaměstnávání lidí se zdravotním znevýhodněním. Pro úřad města uspořádala seminář s odborníky o možnostech zaměstnavatele v této oblasti. Připomínkovala dotační principy pro sociální podnikání. **Lenka Španihelová** zůstává i nadále v sociální komisi rady města.

  

Pirát **Jan Hrubeš** je pětadvacetiletý rodák z Pardubic, který se věnuje chemii a hudbě. Je absolventem pardubické konzervatoře a univerzity. Nyní studuje doktorát na Katedře učitelství a didaktiky chemie Univerzity Karlovy v Praze a dirigování na Konzervatoři Jaroslava Ježka. V zastupitelstvu se chce věnovat především kultuře, kterou vystudoval, a školství. **Jan Hrubeš** složí slib zastupitele 9. června.

  

> „Jako svoje největší téma vidím stavbu nové budovy ZUŠky v Polabinách.
> ZUŠ za celých padesát let své existence neměla pořádnou budovu a
> vyučuje v podstatě v trvalém provizoriu. Nová budova základní umělecké
> školy by také mohla dát Polabinám sál, který jim chybí - takže by z
> této stavby měla přínos většina obyvatel obvodu,“

 říká ke svému působení v zastupitelstvu Hrubeš.
