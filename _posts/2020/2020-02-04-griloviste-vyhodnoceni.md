---
layout: post
category: CLANKY
title: "Vyhodnocení veřejné výzvy kam umístit griloviště"
date: 2020-02-04T16:00:00+01:00
tags: griloviště mo-v pardubice výzva
author: Piráti Pardubice
image: articles/2020/griloviste-vsechna.png
---

**První měsíc tohoto roku je za námi a stejně tak i  průzkum zájmu o veřejná
griloviště v pátém městském obvodu. Ačkoli plánování grilovišť v lednu ze
začátku znělo jako z pohádky o dvanácti měsíčkách, počasí teď vypadá, jako by
grilovací sezóna měla začít již co nevidět. Na „pětce“ budeme, zdá se,
připraveni.**

Vybudování veřejného griloviště bylo jedním z bodů, se kterými šli Piráti do
komunálních voleb. Přestože jsme skončili v opozici, starosta vzal náš plán za
vlastní a pustil se do něj. V tištěném zpravodaji „Pardubická 5“ vyšel v
prosinci článek s výzvou, aby se ozvali zájemci o veřejná griloviště.

My máme raději trochu současnější řešení. Vytvořili jsme tedy jednoduchou
aplikaci, kde si každý mohl prohlédnout, jestli griloviště v jeho okolí někdo
navrhl a přesně identifikovat místo, kde by chtěl grilovat. Není to nic víc než
sbírání podnětů způsobem přívětivějším k uživatelům. Zájemci měli v souladu s
výzvou vedení obvodu identifikovat místa (SVJ nebo adresy), kde má griloviště
stát. A napsat svůj kontakt, aby je obvod mohl kontaktovat s dalšími dotazy -
například žádostí o vyjednání souhlasu SVJ.

Zájem, který pirátská webová aplikace vyvolala, nás potěšil. Sešlo se u nás
celkem 16 podnětů na „pětce“ a dva další mimo obvod. Je vidět, že když lidé
dostanou jednodušší možnost jak projevit svůj názor, rádi ji využijí. Stačí
zapojit občany do rozhodování způsobem, který jim je příjemný. Tak to chceme
dělat.

Některé návrhy jsme museli vyřadit, protože již teď víme, že realizovatelné
nejsou. Zbylo nám tak celkem 11 podnětů, které předáme vedení městského obvodu.
V kanceláři starosty se dle dostupných informací přes email sešly další tři
návrhy. Celkem tak občané přišli se 14 návrhy, které teď musíme vyhodnotit. Máme
za sebou sběr podnětů, práce pro nás ale rozhodně nekončí. Uvědomujeme si, že
největší díl práce bude doladit detaily a proto nabízíme panu starostovi
pomocnou ruku. Věříme, že společnými silami se nám podaří projekt dotáhnout do
zdárného konce a alespoň několik grilů do letní sezóny skutečně postavit. První
předvýběr jsme udělali už teď. Podívejte se, co budeme předávat k dalšímu
zpracování vedení městského obvodu - a co jsme museli vyřadit.

#### Tady griloviště stát nemůže :(

{% asset 'articles/2020/griloviste-tady-ne.png' magick:resize='751x422^' magick:gravity='center' magick:crop='751x422+0+0' %}

Mnoho z vás navrhovalo vybudování griloviště na území
dukelského lesoparku, nebo v jeho blízkosti. Jakkoliv by to byla skvělá
varianta, není to bohužel možné, protože to neumožňuje legislativa. Konkrétně
pak lesní zákon, který stanoví, že s otevřeným ohněm není možné manipulovat ve
vzdálenosti do 50m od hranice lesa. Lesopark bohužel má statut lesa také.

#### Tady s grilovištěm počítáme

{% asset 'articles/2020/griloviste-tady-urcite-ano.png' magick:resize='751x422^' magick:gravity='center' magick:crop='751x422+0+0' %}

Na stejném místě - tedy u staré vojenské plovárny - již vedení MO počítá s
větším veřejným grilovištěm. Jedná se tedy první návrh, který bude s jistotou
proměněn na opravdový veřejný gril!


#### Tyto návrhy předáme dál, díky za ně!

{% asset 'articles/2020/griloviste-predavame-dal-1.png' magick:resize='751x422^' magick:gravity='center' magick:crop='751x422+0+0' %}

{% asset 'articles/2020/griloviste-predavame-dal-2.png' magick:resize='751x422^' magick:gravity='center' magick:crop='751x422+0+0' %}

Děkujeme moc všem, kdo se do průzkumu zapojili. Celkem **11 návrhů** předáme
úřadu městského obvodu. Ten by měl jednotlivé navrhovatele poté kontaktovat a
dohodnout s nimi další postup. Těšíme se, že se „pětka” již brzy provoní
grilovaným masem a zeleninou. A že veřejná griloviště podpoří život v pátém
obvodě. Zájem o griloviště přicházel i z dalších obvodů. Protože schválený záměr
se týkal jen jednoho obvodu, uzamkli jsme po pár dnech možnost zadávat v mapě
návrhy mimo tento obvod. Přesto jsme dostali dva návrhy za hranicemi našeho
obvodu a o tomto zájmu budeme informovat příslušné obvody, A protože zájem o
grilování v Pardubicích očividně je, předáváme symbolicky grilovací obracečku
ostatním obvodům a těšíme se, že se i ostatní na „pětce“inspirují.
