---
layout: post
category: CLANKY
title: Duhová koalice - shrnutí, co jsme dojednali, než jsme dojednali
date: 2018-11-01T00:10:00+01:00
tags: volby duhová koalice povolební vyjednávání
author: Piráti Pardubice
image: articles/2018/horses-rainbow.jpg
---

**Dva týdny trvalo jednání o tzv. duhové koalici, jejíž základ by tvořily strany ODS, Piráti, Pardubáci společně, Sdružení pro Pardubice. Přizvány byly Koalice pro Pardubice a ČSSD. V úterý 23.10. bylo lídrům stran a médiím oznámeno, že vyjednávání o této koalici ze strany ODS končí s tím, že dále již budou jednat jen s ANO, KPP, SPP a ČSSD. Co bylo v duhové koalici dojednáno, se dočtete na následujících řádcích.**

#### 1) Klíčové věcné body
1. NOVÝ ÚZEMNÍ PLÁN - upravíme poslední návrh tak, aby co nejvíce odpovídal variantě, kterou vybralo zastupitelstvo v roce 2017, schválíme nový územní plán do konce volebního období
2. SPALOVNA - nechceme spalovnu nebezpečného odpadu v Rybitví, ale nechceme ji odkoupit za stávajících podmínek, zmapujeme povolovací procesy a připravíme se na účast v řízeních, budeme pokračovat v jednání
3. ČERVEŇÁK - chceme přes území propojku pro pěší, cyklisty a vozidla se zapnutými modrými majáky, nechceme propojku pro osobní auta, dokončíme převod celého území do majetku města, zachováme území jako krajinnou zeleň
4. LETNÍ STADION - chceme rekonstrukci samotného stadionu, zrevidujeme návrh okolí a náklady na samotný stadion
5. KONCEPCE CENOTVORBY - zpracujeme koncepci cenotvorby veřejných služeb včetně zvýhodnění některých skupin, v rámci ní provedeme revizi veřejných služeb zdarma
6. ZAPOJENÍ VEŘEJNOSTI - zavedeme participativní rozpočet a participaci při plánování rekonstrukcí, budeme zveřejňovat všechny informace přehledně na webu a v open data
7. UDRŽITELNÁ MOBILITA - pořídíme Plán udržitelné městské mobility (SUMP), budeme vyváženě rozvíjet veřejnou, pěší, cyklistickou i automobilovou dopravu, vytvoříme jasnou parkovací politiku, budeme realizovat opatření pro cyklisty, zavedeme inteligentní řízení dopravy, budeme připravovat propojení rychlodráhy a nadjezdu u nemocnice, postavíme autobusový terminál (posoudíme i lokalitu u pošty)
8. DOSTUPNÉ BYDLENÍ - chceme rozvíjet startovací a sociální bydlení, budeme hledat příležitosti pro další formy bydlení (družstevní, baugruppe, městské nájemní bydlení), připravíme projekty k využití plánovaných státních dotací na výstavbu městského bydlení
9. ZELEŇ A VODA - budeme aplikovat prvky modré (opatření na zadržování vody a vodní prvky) a zelené (vegetace) infrastruktury při rekonstrukcích ulic a budov, zavedeme systematickou péči o zeleň, zrealizujeme projekty Náhrdelníku Chrudimky a revitalizace nábřeží na levém břehu Labe
10. PÉČE O SENIORY - zřídíme terénního sociálního pracovníka pro seniory do každého obvodu, budeme se připravovat na stárnutí obyvatel a rozvíjet možnosti pomoci jim v místě bydlení
11. STRAVOVÁNÍ VE ŠKOLÁCH - nechceme centrální vývařovnu, budeme zvyšovat kvalitu stravování ve školských zařízení, podpoříme regionální potraviny
12. SPRÁVA AKCIOVÝCH SPOLEČNOSTÍ MĚSTA - navážeme na zpracovanou koncepci struktury orgánů akciových společností včetně vypracovaných stanov (z roku 2013 – 2014), představenstva budou zajišťovat odborný management, v dozorčích radách zasednou političtí odborní zástupci města
13. DOTAČNÍ TITULY ITI - zkontrolujeme připravenost existujících projektů ve schválené strategii, povedeme širokou diskuzi, stanovíme jasné priority města
14. ROZPOČET MĚSTA - rozpočet města (včetně městských obvodů) bude participativní a veřejně dostupný (rozklikávací), stanovíme míru participace v rozpočtu města i městských obvodů

#### 2) Návrh početního a poměrového formátu rady města
Čísla jsou udávána v pořadí: primátor + náměstci + radní
<table>
  <tr>
    <th>strana</th>
    <th>zastupitelů</th>
    <th>varianta 1A bez&nbsp;ČSSD</th>
    <th>varianta 1B bez&nbsp;ČSSD</th>
    <th>varianta 2 s&nbsp;ČSSD</th>
  </tr>
  <tr>
    <td>ODS</td>
    <td>7</td>
    <td>1+2+0</td>
    <td>1+2+0</td>
    <td>1+1+1</td>    
  </tr>
  <tr>
    <td>Piráti</td>
    <td>5</td>
    <td>0+1+1</td>
    <td>0+1+2</td>
    <td>0+1+1</td>    
  </tr>
  <tr>
    <td>Pardubáci společně</td>
    <td>4</td>
    <td>0+1+1</td>
    <td>0+1+1</td>
    <td>0+1+1</td>    
  </tr>
  <tr>
    <td>Sdružení pro Pardubice</td>
    <td>3</td>
    <td>0+0+2</td>
    <td>0+0+1</td>
    <td>0+0+1</td>    
  </tr>
  <tr>
    <td>Koalice pro Pardubice</td>
    <td>3</td>
    <td>0+0+2</td>
    <td>0+0+2</td>
    <td>0+0+2</td>    
  </tr>
  <tr>
    <td>ČSSD</td>
    <td>2</td>
    <td>-</td>
    <td>-</td>
    <td>0+1+0</td>    
  </tr>         
</table>

#### 3) Návrh nominantů s návrhem jejich gescí
pro variantu 1A (ostatní varianty poznámkou):
* primátor Karel Haas (ODS)
    * „pouze agenda vyplývající ze zákona“
    * Kancelář primátora
    * Útvar interního auditu
    * Městská policie
* 1. náměstek Jakub Kutílek (Piráti)
    * „strategie, plánování, dotace” + “doprava”
    * OOddělení strategického plánu a strategie v oblasti energetiky
    * Oddělení projektového a dotačního managementu
    * Oddělení implementace strategie ITI
    * Odbor hlavního architekta
    * Odbor dopravy
* náměstek František Brendl (Pardubáci společně)
    * „správa majetku” + „životní prostředí”
    * Oddělení správy bytových domů a nebytových prostor
    * Oddělení pozemků a převodu nemovitostí
    * správa kapitálového majetku
    * Odbor životního prostředí
* náměstek Petr Kvaš (ODS)
    * „ekonomika” + „investice”
    * Odbor ekonomický
    * Oddělení investic a technické správy
    * Oddělení veřejných zakázek
* náměstek Petr Klimpl/Jan Mazuch (ODS) - ve variantě 2 Jakub Rychtecký (ČSSD)
    * „lidskoprávní agendy”
    * Odbor školství, kultury a sportu
    * Odbor sociálních věcí
* radní Ondřej Karas (Piráti) - koordinace pracovních skupin: IT a smart city, participace a otevřenost, podpora podnikání
* radní Pardubáci společně - zatím personálně nespecifikováno
* radní SPP - zatím personálně nespecifikováno
* radní KPP - zatím personálně nespecifikováno
* radní KPP - zatím personálně nespecifikováno
* (jen pro variantu 1A) radní (SPP) - zatím personálně nespecifikováno
* (jen pro variantu 1B) radní Vojtěch Jirsa (Piráti) - koordinace pracovní skupiny: řízení a organizační struktura města
* (jen pro variantu 2) radní Petr Klimpl (ODS)

#### 4) Návrh participace opozice
* výbory:
    * veřejné zápisy - počty hlasů (pro, proti, zdržel se) u výsledků hlasování
    * poměrné zastoupení všech stran (3+2+1+1+1+1+1+1=11 nebo 3+2+2+2+1+1+1+1=13)
    * předseda kontrolního i finančního výboru pro opozici
* komise:
    * veřejné zápisy - počty hlasů (pro, proti, zdržel se) u výsledků hlasování
    * poměrné zastoupení všech stran (3+2+1+1+1+1+1+1=11 nebo 3+2+2+2+1+1+1+1=13)
    * další členové s hlasem rozhodujícím - odborníci
    * předsedové komisí:
        * volba v komisi
        * poměrné zastoupení všech stran
        * možný postup skloubení výše uvedených principů: volba předsedy a místopředsedy v komisi; rada (po konzultaci s předsedy zastupitelských klubů) může doporučení komise na předsedu a místopředsedu korigovat (prohodit) tak, aby celkové rozdělení předsedů komisí odpovídalo poměrně zastoupení všech stran v zastupitelstvu
* představenstva právnických osob s majetkovou účastí města:
    * otevřená výběrová řízení = “najatí odborníci”
    * nutno nejprve změnit stanovy
* dozorčí rady právnických osob s majetkovou účastí města:
    * poměrné zastoupení všech stran v zastupitelstvu mezi členy i předsedy
    * stanovení kvalifikačního minima
    * postup “vygenerování” nominanta záleží na rozhodnutí příslušné strany

#### 5) Vzájemná kontrola všech našich kompletních volebních programů
* Nebyly identifikovány nepřekonatelné rozpory.
* Podrobná diskuze zatím neproběhla.
* Případné nadále sporné body by byly uvedeny v koaliční smlouvě s tím, že budou řešeny až po nalezení konsensu v rámci koalice.