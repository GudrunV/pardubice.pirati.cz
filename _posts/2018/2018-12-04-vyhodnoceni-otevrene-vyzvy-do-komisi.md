---
layout: post
category: CLANKY
title: Vyhodnocení otevřené výzvy do komisí
date: 2018-12-04T00:10:00+01:00
tags: volby komise otevřená-výzva
author: Jakub Kutílek
image: articles/2018/komise.png
---

**Piráti nerozdávají trafiky. Své zástupce v komisích, výborech a městských firmách vybíráme otevřeně. Chceme, aby v orgánech města i městských firem seděli odborníci. Proto vypisujeme otevřené výzvy, do kterých se může přihlásit každý.**

V průběhu listopadu vyhodnotilo čelo pardubické pirátské kandidátky otevřenou výzvu do komisí. Seznam našich nominantů jsme 22. 11. předali radě města a v některých komisích již proběhly první schůze. V některých komisích jsme nad rámec nominace našich zástupců doporučili radě jako nezávislé odborníky další přihlášené.

Celkem se přihlásilo 41 uchazečů, někteří i do více komisí. 
Pro výběr uchazečů jsme si stanovili hodnoticí kritéria:
- Odbornost (formální vzdělání, praxe v oboru, zájmová činnost), celkem max. 10 bodů
- Schopnost komunikace s piráty (znalost a ochota k používání komunikačních kanálů, dosavadní komunikace), celkem max. 10 bodů
- Zaměření na cíl, celkem max. 5 bodů
- Časové možnosti, celkem max. 5 bodů

Pro každou z komisí byla určena dvojice hodnotitelů. Ti prošli zaslané profily přihlášených uchazečů, doplnili telefonicky nebo při osobním setkání chybějící informace a přidělili každému z přihlášených bodové ohodnocení. Konečný výběr nominantů provedli členové čela kandidátky na schůzce.

**Komise pro dopravu**
- 1 přihlášený uchazeč
- vybrán Ing. Vojtěch Jirsa, Ph.D. – dopravní urbanista, působící na Univerzitě Pardubice, pirátský zastupitel

**Komise pro cestovní ruch**
- 4 přihlášení uchazeči
- vybrán Jan Řeháček, DiS. – organizátor a průvodce přednášek, besed a exkurzí, působící v Klubu přátel Pardubicka

**Komise pro architekturu a urbanismus**
- 4 přihlášení uchazeči
- vybrán Ing. arch. Štěpán Vacík – do nedávna pracovník odboru hlavního architekta, nyní architekt na volné noze
- Štěpán Vacík byl už zvolen místopředsedou komise

**Komise pro výchovu a vzdělávání**
- 9 přihlášených uchazečů
- vybrána Bc. et Bc. Ivana Böhmová – učitelka na ZŠ se zkušenostmi z rodinného centra a Montesorri MŠ, pirátská zastupitelka
- jako nezávislý odborník doporučen RNDr. Jan Koupil, Ph.D. – učitel na SŠ Informatiky a ekonomie Delta, s rodičovskou zkušeností s Montesorri ZŠ

**Komise pro sociální a zdravotní věci**
- 4 přihlášení uchazeči
- vybrána Mgr. Lenka Španihelová – sociální pedagožka a podnikatelka, pirátská zastupitelka

**Komise pro bezpečnost a prevenci kriminality**
- 2 přihlášení uchazeči
- Ing. Simona Machačová – policistka a absolventka Fakulty podnikohospodářské VŠE v Praze, zastupitelka MO III za Naše Pardubice

**Komise pro životní prostředí**
- 6 přihlášených uchazečů
- vybrán MUDr. Miroslav Seiner – spoluzakladatel spolku Chráníme stromy
- jako nezávislý odborník doporučen Mgr. Ivan Hoza – učitel přírodopisu a zeměpisu na ZŠ, předseda Českého svazu ochránců přírody Pardubice

**Komise pro strategii**
- 3 přihlášení uchazeči
- vybrán Ing. Filip Vařecha – softwarový inženýr se zaměřením na metodiky řízení softwarových projektů, pirátský zastupitel na MO V

**Komise pro bytové a nebytové prostory**
- 2 přihlášení uchazeči, nikdo z přihlášených nedosáhl požadovaného hodnocení
- dodatečně oslovena a vybrána Ing. Pavla Koukalová – projektantka pozemních staveb
- Pavla Koukalová už byla zvolena místopředsedkyní komise

**Komise pro pozemky a reklamu**
- 6 přihlášených uchazečů, nikdo z přihlášených nedosáhl požadovaného hodnocení
- dodatečně osloven a vybrán Ing. Ondřej Karas – pirátský zastupitel

**Komise pro sport**
- 6 přihlášených uchazečů
- vybrán Matěj Drajer – florbalový trenér, spoluorganizátor a komentátor sportovních akcí

**Kulturní komise**
- 7 přihlášených uchazečů
- vybrán Bc. Vilém Kubáč – absolvent dějin evropské kultury, student dějin umění, spoluorganizátor kulturních akci, básník a hudebník
- jako nezávislá odbornice doporučena MgA. Šárka Zahálková – manažerka galerie GAMPA a předsedkyně spolku Offcity

**Komise pro rodinu a děti**
- 2 přihlášení uchazeči, nikdo z přihlášených nedosáhl požadovaného hodnocení
- dodatečně osloven a vybrán Mgr. Matěj Karas – sociální pracovník, krajský síťař v projektu “Systémový rozvoj a podpora nástrojů sociálně-právní ochrany dětí”