---
layout: post
category: CLANKY
title: "Piráti vyzývají starostu MO V Jiřího Rejdu, aby začal bránit „své” občany před zvůlí developera"
date: 2021-04-26T09:00:00+01:00
tags: MOV projekty pardubice piratinapetce
author: Piráti Pardubice
image: articles/2021/Vinice_wide.jpg

---

Piráti dlouhodobě kritizují neschopnost představitelů města Pardubice korigovat developerské projekty a vyjednávat se soukromými investory. 
Momentálně se zasazujeme o vznik plánovací smlouvy s investorem Black Bird Real Estate na S. K. Neumanna, abychom do budoucna zabránili třeba právě tomu, co se nyní děje U Vinice.

**Šikana obyvatel kvůli parkování, nezákonné kácení stromů při výstavbě administrativního centra, dodnes chybějící mobiliář a nedodržení dohody o vzniku dětského hřiště...**

To jsou některé věci, se kterými nepočítali obyvatelé nového sídliště U Vinice, když si před pár lety na stránkách společnosti IP Stav přečetli idylicky znějící inzerát, 
který sliboval spoustu zeleně, nespočet vyžití pro děti i dospělé a koupili si zde byt.  Projekt ale zůstal tak trochu na půl cesty a jakmile IP Stav nové majitele bytu zkasíroval, přišly nepříjemné změny.

Společnost se momentálně totiž chystá zpoplatnit veřejné parkovací plochy, k vjezdu do areálu nainstalovat závoru a donutit tak místní aby si zřejmě zaplatili 
za garážované stání, nebo alespoň zaplatili parkovací čip, aby mohli parkovat tam, kde dosud byli zvyklí.  Proti tomuto záměru mezi majiteli bytových jednotek vznikla velká vlna odporu. Požadovali přitom, aby se jich MO zastal. Ten místo zastání pouze konstatoval, že to je jejich věc a že nemůže ve věci nijak více tlačit.  Pokud se na to podíváme ryze formálně, jistě to je pravdou, ale pan starosta by měl své občany hájit a alespoň vlivem své autority jejich protesty podpořit  například osobní účastí na projednání těchto záměrů developera.  Městský obvod je účastníkem stavebních řízení a tak je v zájmu developera, aby měl s městským obvodem — kulantně řečeno — dobré vztahy.

{% asset 'articles/2021/Vinice_vyjádřeníMO.JPG' %} 
 
>„Komu by se nelíbil výhled do zeleného? Ráno se s prvním šálkem kávy posadit na balkon s výhledem na řeku a stromy.” 
>Tímto začíná na webové stránce líbivý popis bydlení U Vinice. 
 
Asi to platilo jen do doby, než se IP stav rozhodl využít zelený plac vedle automyčky a postavit zde administrativní centrum, kterému 8. ledna letošního roku padl 
za oběť vzrostlý javor a další zeleň. Stalo se tak nelegálně a navzdory námitkám úřadu MO V, který píše: „Poškození stromů je přestupkem dle zákona o ochraně přírody a krajiny, za což právnické a podnikající fyzické osobě může hrozit pokuta až 1 000 000 korun.  Vzhledem k reakci obyvatel na pokácený javor se dá předpokládat i velká nevole vůči jakýmkoliv dalším zásahům do stávající zeleně, což zřejmě povede ke konfliktům…” Jsme zvědaví, zda Magistrát města Pardubice pohlídá, aby byl hříšník někdy potrestán. Situaci budeme nadále pečlivě sledovat.

**Městský obvod má páky, ale odmítá je použít.** 

A dotřetice. Společnost IP Stav se během příprav výstavby zavázala vybudovat U Vinice dětské hřiště, na které nedošlo (stejně jako na mobiliář).  Městský obvod měl přitom několik příležitostí stavbu dětského hřiště po developerovi požadovat, protože byl několikrát účastníkem řízení,  kde IP Stav prosil o umožnění dostavby dalších pater nad rámec původně platného stavebního povolení.  Zde MO V nepodal žádné námitky, ačkoliv mohl oprávněně trvat na vybudování dětského hřiště na náklady developera s ohledem na rostoucí počet obyvatel.  Starosta obvodu naopak aktivně prosazoval vybudování dětského hřiště za 1 250 000 Kč na náklady obvodu, čímž se nyní chlubí na sociálních sítích.

{% asset 'articles/2021/Vinice_ANO.JPG' %} 
