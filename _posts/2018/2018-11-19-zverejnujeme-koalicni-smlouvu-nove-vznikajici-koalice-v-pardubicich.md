---
layout: post
category: CLANKY
title: Zveřejňujeme koaliční smlouvu nově vznikající koalice v Pardubicích
date: 2018-11-19T00:10:00+01:00
tags: volby koalice vyjednávání
author: Piráti Pardubice
image: articles/2018/books-batch.jpg
---

**Za pár minut se sejde zastupitelstvo na svém ustavujícím jednání. Pro nás je
překvapivé, že ještě nikdo z členů budoucí koalice neměl potřebu veřejnosti
ukázat koaliční smlouvu. Neexistuje ale jediný důvod, proč by ji veřejnost
neměla znát. Tak ji zveřejňujeme my.**

Z našeho pohledu jsou ve smlouvě dva zajímavé body:

1. **KSČM bude mít předsedu finančního výboru**. Strana, která se do
   zastupitelstva dostala s nejmenším počtem hlasů, by měla získat předsedu
   jednoho ze dvou důležitých kontrolních orgánů. Jsou opoziční strany, které
   dostaly víc hlasů, takže výběr KSČM nám nedává smysl.
2. **Koalice se drolí každým dnem**. Zřekli se jí *Karel Haas* (ODS), *Štěpánka
   Fraňková* (SPP) a nově také *Jiří Skalický* za TOP 09, která se od koalice s ANO
   distancovala jako strana. Druhá zastupitelka za TOP 09 *Ludmila Ministrová* do
   koalice s ANO půjde i za cenu odchodu z TOP 09. *Vít Ulrych* za KDU-ČSL do
   koalice s ANO chce jít také.

Konkrétní podoba koaliční smlouvy a otřesy posledních dnů jsou důvodem, proč se
domníváme, že koalice v čele s *Martinem Charvátem* není dobré řešení pro
Pardubice. Apelujeme na *Víta Ulrycha* za KDU-ČSL, zastupitele ODS i SPP. Pro
koalici *Martina Charváta* existuje alternativa. Obě dvě koalice (Duhová i
Charvátova) jsou stejně křehké co do počtu hlasů. Duhová koalice má ale mnohem
racionálnější základ a stabilnější názorovou shodu &mdash; jak se ostatně ukazuje i v
posledních dnech. Dnešní hlasování je příležitostí potvrdit řeči o změně i
konkrétními činy.

### Přílohy

* [Hlavní dokument koaliční dohody](/assets/attachments/koalicni-dohoda-2018-2022.pdf)
* [Příloha: Posty v právnických osobách s účastí města](/assets/attachments/koalicni-dohoda-2018-2022-obsazeni-pravnickych-osob.pdf)
* [Příloha: Popis gescí členů rady](/assets/attachments/koalicni-dohoda-2018-2022-priloha-1-gesce.pdf)
* [Příloha: Programové zásady](/assets/attachments/koalicni-dohoda-2018-2022-priloha-2-programove-zasady.pdf)
