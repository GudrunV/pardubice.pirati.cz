---
layout: post
category: CLANKY
title: Ohlédnutí za ustavujícím zastupitelstvem
date: 2018-11-22T00:10:00+01:00
tags: volby zastupitelstvo
author: Jakub Kutílek
image: articles/2018/ustavujici-zastupitelstvo-komplet.jpg
---

**V pondělí 19. 11. proběhlo ustavující zastupitelstvo. Slib na něm složilo všech 39 zvolených zastupitelů včetně <a href="/clenove/ondrej-karas/">Ondřeje Karase</a>, <a href="/clenove/jakub-kutilek/">Jakuba Kutílka</a>, <a href="/clenove/ivana-bohmova/">Ivany Böhmové</a>, <a href="/clenove/vojtech-jirsa/">Vojtěcha Jirsy</a> a <a href="/clenove/lenka-spanihelova/">Lenky Španihelové</a>, zvolených za Piráty.**

Ve volbě primátora jsme ve shodě s Pardubáky společně navrhli Karla Haase, lídra ODS, se kterým jsme dva týdny po volbách intenzivně jednali o tzv. duhové koalici. Je škoda, že ODS tehdy jednání předčasně ukončila a že TOP 09 si svůj negativní postoj ke koalici s ANO vyjasnila až o předchozím víkendu. Právě s odkazem na absenci politické dohody Karel Haas svou kandidaturu nepřijal.

Martin Charvát byl v tajné volbě zvolen 28 hlasy. A to přesto, že pod koaliční smlouvu je podle dostupných informací pouze 24 podpisů (ANO 13/13, ODS 5/7, SPP 2/3, KPP 2/3, ČSSD 2/2). A protože jsme si jisti, že my, Pardubáci ani někteří “odpadlíci” koalice jsme mu hlas nedali, bude to zřejmě souviset s obsazením funkce předsedy finančního výboru (viz níže).

Za pozornost stojí rozdíly v zisku hlasů u jednotlivých náměstků: Kvaš 30, Mazuch 29, Rychtecký 28, Dvořáčková 24. Nedůvěra v paní náměstkyni Dvořáčkovou se projevila i při hlasování o rozdělení gescí. Různé zisky měli i ostatní radní: Pelikán 29, Štěpánek 29, Martinec 28, Rejda 27, Ministrová 26, Ulrych 25.

Zastupitelstvo ustanovilo také své dva ze zákona povinné výbory: finanční a kontrolní. Koalice navrhla počet jejich členů na 11 s údajně poměrným zastoupením. Reálně to ovšem znamená zvýhodnění nejsilnějších ANO (3 čl.) a ODS (2 čl.) oproti všem ostatním. Náš protinávrh, aby výbory byly devítičlenné, však neprošel.

Rozruch byl i kolem volby předsedy finančního výboru. Signatáři koaliční smlouvy se totiž zavázali dosadit do této funkce Václava Snopka, zastupitele KSČM, která je se ziskem 5,15 % vůbec nejslabší stranou v zastupitelstvu. Zcela tak opominuli druhou nejsilnější opoziční stranu "Pardubáci společně". Snopek získal v tajné volbě 25 hlasů, Jiří Lejhanec, kandidát Pardubáků s naší podporou, získal 11 hlasů. Místopředsedou finančního výboru se stal Jiří Rozinek, bývalý náměstek pro rozpočet, který neměl protikandidáta.

Vedení kontrolního výboru budou tvořit náš zelený <a href="/clenove/jakub-kutilek/">Jakuba Kutílka</a> a pardubák František Brendl.

{% asset 'articles/2018/ustavujici-zastupitelstvo-kuba.jpg' magick:resize='751' %}

V opozici chceme nejenom hlídat, ale i tvořit. Již brzy si mezi sebou rozdělíme jednotlivé gesce. Budeme se snažit aktivně spolupracovat se zvolenými náměstky a primátorem. Garanty jednotlivých gescí a stanovené priority zveřejníme v nejbližších měsících (obdobně jako koalice své programové prohlášení). Budeme při tom vycházet z našeho programu i povolebních vyjednávání, která nám ukázala, s kým můžeme na čem najít shodu.

Již jsme také byli vyzváni, abychom dodali seznam svých nominantů do komisí rady. Ty jsme hledali v otevřené výzvě. U našich nominantů jsme hledali odbornost, názorovou shodu, schopnost s námi komunikovat a reprezentovat nás. Vedle toho se nám podařilo vytipovat i několik nezávislých odborníků. Jejich seznam předáme radě také a vyzveme ji, aby tyto osobnosti do komisí jmenovala v souladu s ustanovením koaliční smlouvy ([kterou jsme také zveřejnili][1]).

Autorem fotografií je Filip Sedlák.

[1]: {{ '/tiskove-zpravy/zverejnujeme-koalicni-smlouvu-nove-vznikajici-koalice-v-pardubicich/' | relative_url }}