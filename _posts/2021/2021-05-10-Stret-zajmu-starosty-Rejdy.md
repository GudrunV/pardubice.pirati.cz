---
layout: post
category: CLANKY
title: „Obavy z možného střetu zájmů starosty Jiřího Rejdy (ANO) narůstají”, upozorňují Piráti
date: 2021-05-10T14:00:00+01:00
tags: MOV TZ pardubice
author: Piráti Pardubice
image: articles/2021/puppet.jpg
---

**Starosta pátého pardubického obvodu Jiří Rejda čelil na jaře 2019 kritice,
když Česká televize přišla s
[reportáží]((https://www.ceskatelevize.cz/porady/10118379000-udalosti-v-regionech-praha/219411000140320-udalosti-v-regionech/))
o tom, že bydlí v bytě jednoho z majitelů developerské společnosti IP Stav. Ta
je přitom právě v jeho obvodě docela činná a v posledních měsících svými postupy
vyvolává nevoli části obyvatel.**


>„Dva roky jsem žádný viditelnější problém U Vinice nezaznamenal. Situace okolo
>plánu stavět dětské hřiště za více než milion Kč na náklady našeho obvodu ale
>vzbudila moji pozornost a začal jsem se o případ víc zajímat. Zjistil jsem, že
>stavět původně sliboval developer, což by dávalo logiku. To se ale najednou
>změnilo a nebylo jasné, proč k této změně došlo. Nakonec jsem z toho důvodu
>nemohl zvednout ruku pro návrh rozpočtu na rok 2021.“, objasňuje opoziční
>pirátský zastupitel [Filip Vařecha](/clenove/filip-varecha/).

Zmíněné hřiště bude stát v nově vzniklé čtvrti **U Vinice**, kde od roku 2011
vyrostlo 5 velkých bytových domů. V prospektech z dob začátků projektu IP Stav
lákal kupce na hřiště, dostatek parkování nebo na propojení pro chodce a
cyklisty s parkem Vinice. V dokumentu z roku 2008, na který Piráti narazili, je
jasně patrná dohoda, že **IP Stav** vybuduje na svých pozemcích dětské hřiště
výměnou za povolení skácet asi 20 stromů.


Problém je ten, že máme rok **2021**, dokument pozbyl právní moci, minimálně
**jeden vzrostlý javor byl nelegálně skácen**, když překážel plánovanému
administrativnímu centru, a budovaným hřištěm se naopak chlubí pan starosta
Rejda. Ten navíc přišel netradičně osobně na pozemkovou komisi žádat o
bezúplatné převody pozemků mezi městem a IP Stavem a pro schválení dokonce zvedl
ruku na Zastupitelstvu města Pardubic, což není přímo v rozporu se zákonem o
střetu zájmů, ale eticky je to podle Pirátů rozhodně na hraně.

<a href="{{ '/assets/img/articles/2021/ipstav_casova_osa.png' | relative_url }}">
{% asset 'articles/2021/ipstav_casova_osa.png' %}
</a>

### Piráti mají také otázky ohledně toho, jak a kdy záměr stavět hřiště vznikl

>„Objednávka na projektovou dokumentaci je ze srpna 2019, ale v zápisech z Rady
>nebo Zastupitelstva jsme žádnou zmínku o hřišti nenašli. Pouze se v roce 2020
>objevila položka náhle v rozpočtu”, diví se člen finančního výboru MO V [David
>Janeba](/clenove/david-janeba/) (za Piráty).

Městský obvod měl přitom páky donutit developera dohodu o stavbě hřiště dodržet.
V loňském roce žádal IP Stav o povolení přistavět u budov D3 a D4 několik pater
do výšky. Obvod jako účastník stavebního řízení nevyužil možnost připomínek nebo
například nástroj uzavření memoranda, takže IP Stav **„zadarmo” navýšil počet
obyvatel malého sídliště aniž by dal městu cokoliv na oplátku zpět**.

>„Starosta Rejda také dlouhodobě mlčí ohledně třenic obyvatel U Vinice a
>developera ve věcech kácení zeleně, plánovaného zpoplatnění parkování nebo
>nejnověji zaslepení příjezdové komunikace. To nás nutí klást si otázku, za koho
>pan starosta, bydlící v bytě IP Stavu na dohled fotbalovému stadionu Pod
>Vinicí, vlastně kope,” zakončuje Filip Vařecha.

Další zdroje:

- [Článek iDNES](https://www.idnes.cz/pardubice/zpravy/rejda-starosta-dukla-pardubice-byt-knava-ip-stav.A190325_465913_pardubice-zpravy_skn)
- [Náš předchozí článek k Vinici](/tiskove-zpravy/Neshody-U-Vinice/)

