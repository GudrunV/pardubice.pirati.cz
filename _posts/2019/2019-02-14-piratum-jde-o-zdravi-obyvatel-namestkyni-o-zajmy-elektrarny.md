---
layout: post
category: CLANKY
title: Pirátům jde o zdraví obyvatel Pardubic, náměstkyni pro životní prostředí o zájmy elektrárny
date: 2019-02-14T00:23:00+01:00
tags: elektrárna-chvaletice výjimky zastupitelstvo tiskove-zpravy
author: Ondřej Karas
image: articles/2019/elektrarna-chvaletice.jpg
---

**Pardubičtí Piráti prosazují, aby město odmítlo udělení výjimek na vypouštění emisí oxidů dusíku a rtuti pro Elektrárnu Chvaletice. Jejich návrh na lednovém zastupitelstvu neprošel. Místo toho vedení města v čele s ANO pro zastupitele uspořádalo prezentaci vlastníka elektrárny, firmy Sev.en EC. Stejná společnost se nedávno stala novým sponzorem pardubického hokejového klubu, který se potýká s velkými finančními problémy.**

Na seminář, konaný za účelem informovat zastupitele o dané problematice, však byli pozváni *pouze zástupci chvaletické elektrárny*. S negativní reakcí ANO se totiž setkala i snaha Pirátů o to, aby se semináře zúčastnili rovněž nezávislí odborníci z akademického prostředí. „Paní náměstkyně Dvořáčková (ANO) opakovanou výzvu Pirátů odmítla s tím, že názor navrhovaných expertů je přece všem dávno známý a seminář není diskuzní fórum. Přitom sama přes deklarovanou snahu účast odborníků nezajistila,” popsal marné úsilí o zajištění objektivity Jakub Kutílek, zelený zastupitel zvolený za Piráty.

Firma Sev.en EC žádá o povolení výjimek krajský úřad. Město Pardubice je účastníkem řízení a jeho úkolem je *hájit zájmy města a jeho občanů*. Zastupitelstvo bude o postoji k udělení výjimek znovu hlasovat 21. 2. 2019. „V lednu se mnozí zastupitelé hlasování zdrželi, protože neměli dostatek informací k tomu, aby se zodpovědně rozhodli. Právě proto se konal tento seminář. Ale jeho formát byl nastaven jako jednostranná prezentace firmy Sev.en EC, “ popsal průběh semináře pirátský zastupitel Ondřej Karas. Všichni přítomní zástupci Pirátů se snažili svou aktivní účastí v diskuzi debatu vyvážit.

Vedení města pojetím semináře vytváří dojem, že důležitější jsou pro něj finanční zájmy soukromé firmy než zájmy obyvatel Pardubic. Zástupci elektrárny přitom potvrdili, že v případě neudělení výjimky by potřebné investice do technologií zajišťujících splnění schválené regulace učinili. „Je naprosto nepřijatelné, aby město ustupovalo nebo dokonce pomáhalo soukromé firmě v jejím záměru ušetřit na úkor zdraví jeho obyvatel,” doplnila Lenka Španihelová, pardubická zastupitelka Pirátské strany. Navíc hrozí, že bude-li výjimka chvaletické elektrárně udělena, může se stát nebezpečným precedentem ohrožujícím ovzduší v celé České republice

Elektrárna měla být v souladu se Státní energetickou koncepcí a strategií ČEZ uzavřena v roce 2016 jako jedna z nejzastaralejších v Česku. Nový vlastník s cílem prodloužit provoz elektrárny zahájil dílčí rekonstrukci. Již v této době měl ovšem informace o tom, že se připravuje přísnější regulace. Na části elektrárny však ve snaze ušetřit provedl modernizaci nedostatečnou a spolehl se na to, že legislativa nebude přijata nebo získá výjimku. Aby opět ušetřil, o výjimku nyní dokonce žádá i na část elektrárny, do které zatím neinvestoval.

K tématu:
------------------
* [Tři z pěti lidí dýchají špatný vzduch. Piráti mají řešení][1]
* [Piráti nevzdávají boj za kvalitní ovzduší][2]
* [Balcarová: Sněmovna rozhodla ve prospěch dalšího znečišťování ovzduší v zemi ][3]

[1]: https://www.pirati.cz/tiskove-zpravy/tri-lidi-z-peti-dychaji-spatny-vzduch-pirati-maji-reseni.html
[2]: https://www.pirati.cz/tiskove-zpravy/boj-za-ciste-ovzdusi-pokracuje.html
[3]: https://www.pirati.cz/tiskove-zpravy/balcarova-snemovna-rozhodla-ve-prospech-znecistovani-ovzdusi.html
